เราสามารถใช้ model สกัด feature จากประโยค หรือ แปลงประโยคให้เป็นตัวเลขในรูปแบบของ feature vector ได้ โดยสิ่งที่ model ได้เรียนรู้มาก็คือ ประโยคที่มีความใกล้เคียงกัน ถึงแม้จะเขียนไม่เหมือนกัน หรือ paraphrase มา จะมีหน้าตาของ feature vector ที่สกัดออกมาจาก model คล้ายๆ กัน ยกตัวอย่างเช่น feature vector ของประโยค “มีกระเป๋าชาแนลขายไหม?” กับ “สนใจกระเป๋าหลุยส์” ควรจะคล้ายๆ กัน แต่ไม่คล้ายกับ feature vector ของ “บริการช้า ห่วยแตก” หรือถ้าเรานำ feature vector ของทั้งสามประโยค มา plot ในแกนของ feature space (ตัวเลขแต่ละตำแหน่งของ feature vector เป็นตัวบอกขนาดของแต่ละ feature space เช่น vector = [1,2,3] หมายความว่า ขนาดใน feature space 1 =1 , ขนาดใน feature space 2=2, และ ขนาดใน feature space 3=3 ตามลำดับ) โดยเราสามารถหาความคล้ายกันของ feature vector ได้ ด้วย metric ง่ายๆ อย่าง cosine similarity หรือ normalised dot product ใน vector